---
---
Redovisning kmom06
=========================

I tidigare projekt har jag aldrig riktigt använt mig utav scaffolding för att bygga delar av en hemsida eller för funktionalitet. Om man inte räknar med uppgifter från Dbwebb då vi ofta körde rsync för att hämta template-filer och modifierade dom rader som påverkar våra arbeten individuellt. Däremot så har jag använt mig en hel del utav snippets från textredigerarna vilket på sitt egna lilla sätt beter sig rätt mycket som scaffolding fast i mindre “moduler”. Det kom extra bra till hands när jag gjorde databaskursen eftersom man upprepade sig själv väldigt ofta och jag sparade enormt mycket tid genom att designa mina egna snippets för att bygga routes och datahantering. I det här fallet så ger rsync mycket trygghet eftersom man klart och tydligt kan läsa vilka filer som kopierats och vart dom befinner sig om man anger verboseflaggan. Jag valde att kika lite närmare på några av skripten och blev introducerad till kommandot “sed” som jag aldrig använt förut. Den ska jag komma ihåg till framtida projekt då det alltid är roligare att bli bättre i bash för filstrukturering. Mitt TIL för denna vecka är faktiskt sed och hur effektivt det kan vara att skapa en mall för filer som ofta upprepas under utveckling. Värt att nämna är också att jag valde sqlite över mysql mest bara för att jag tycker om hur portabelt och simpelt det är. Saknar såklart “triggers” och andra funktioner, men i en uppgift som denna så spelar det ingen roll. Efter att tidigare ha fördjupat mig i Laravel och dess metoder för att modellera databaser och klasser, så har jag nu märkt hur det sträcker sig så mycket längre än bara det. Laravel använder sig också av en active records modul i form utav Eloquent som har väldigt trevlig kodstruktur. Precis som det paket som vi använde oss av för att skapa en klass som hanterar CRUD-verksamhet så kan man generera näst intill en helt tom fil med några attributer som i sin tur har massvis med funktionalitet för att jobba med objektet. I nuläget ser jag bara positiva egenskaper med active records, eftersom man bara kan häkta på dom extra metoderna som behövs för att hantera databasen på sitt eget sätt. 

Det känns som artiklarna kring htmlform var genomtänkta och gick igenom materialet i rätt ordning för att förklara modulerna som användes. Ofta är det överväldigande att bli introducerad till så mycket ny kod, men det gick relativt smärtfritt. Med hjälp av exemplen så kunde jag lyfta in dom delar som behövdes för att slutföra uppgiften utan några skrämmande error meddelanden. Som nämnt i artikeln så är filerna rätt specifika, på det sättet att dom är anpassade att fungera med bara Anax. Det går säkert att lyfta ut och omstrukturera så det fungerar att installera den i andra PHP-projekt som inte följer liknande uppbyggnad, men det var inte min störta irritation. Metoden för att skapa ett formulär verkar inte erbjuda något sätt att baka in ett normalt htmlelement tillsammans med resten av inmatningsområdena. I mitt scenario så ville jag visa en bild tillsammans med formuläret men det gick inte så bra, och eftersom datan inte lever på samma sätt i vyn så kunde jag inte skriva ut den under elementet heller. Går ju självklart att göra en metod för att hämta datan, eller nu när jag tänker efter så kunde jag kanske skapa ett bok-objekt och skicka det till vyn. Om liknande problem dyker upp i kursmoment 10 så prövar jag den strategin, men det känns konstigt att hämta samma information 2 gånger. Som liten bonus så liknar syntaxen HyperScript, vilket är en struktur som jag tycker om. Som avslutning på uppgiften så gjorde jag enhetstester för att täcka 100% av kontrollen. Osäkert hur effektiv den är då dom mest bara kollar att delar av html-dokumentet innehåller förutsatta paragrafer från vyn.  
