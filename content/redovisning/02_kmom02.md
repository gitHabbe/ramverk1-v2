---
---
Redovisning kmom02
=========================


Jag valde att kika vidare på Laravel eftersom det intresserar mig mest i nuläget. Jag ser allt mer och mer likheter mellan Anax och det ramverket vilket är rätt roligt då jag förmodligen kommer jobba med Laravel i framtiden. Likt Anax så kan det också skicka svar i json-format och konverterar arrayer så gott den kan per automatik. Man kan även sätta headern och statuskoden manuellt så det finns möjlighet att jobba med till exempel React för att helt ignorera template-filer om det är något som passar utvecklaren bättre. Själv föredrar jag den typen av programmering vilket är stort pluspoäng för Laravel som verktyg för mig, så det är bara en fråga om behov kring PHP som kommer få mig att bygga en applikation med detta backend istället för något mer standard som Express. Tillsammans med något av dessa ramverk så skulle jag vilja börja använda BEM för att organisera min style-kod. Det blir lite svårt för denna kurs eftersom man måste följa vissa regler när man namnger sina klasser, men det är något att tänka på när jag får ange namnen själv. Jag kan någorlunda emulera hur man strukturerar sin LESS-kod enligt BEM då man kan redigera “childelement” genom att lägga dess stil inuti måsvingarna. 

Det var mycket information att ta in för att lära sig om SOLID begreppet. Single responsibility är något jag försöker göra mer och mer idag då det ofta kan leda till mer återanvändbar kod. Från tidigare kurser är vi även van att jobba med objektorienterad programmering, så på någon nivå  strävar vi redan efter några av här reglerna utan att veta om det. Jag valde även att dela upp min kod som gör förfrågningar i en egen klass som gör just bara det, hämtar och förändrar data. Något som jag är sämre på är att bryta ner hela vägen till interfaces och parentclasses, men det känns också som något man implementerar senare när man börjar se likheter mellan klasser som kan splittras upp och användas av varandra . MVC konceptet kan ibland vara lite jobbigt att navigera runt i, speciellt i PHP med namespaces för att hitta vart kod kommer ifrån. Det i kombination med ett ramverk som man inte är helt van vid så känns det som mycket magi och därmed kan man inte avgöra vad som händer på automatik. Något som Laravel gör snyggt är att den anger vilken controller som ska anropas när en route besöks. Det tycker jag är bra och en snygg lösning, men en erfaren Anax utvecklare behöver ju såklart inte tänka på den delen eftersom det är inbyggt i ramverket.  
