---
---
Redovisning kmom03
=========================

Efter att jag kikat lite närmare på ramverket Laravel så finner jag likheter direkt i dokumentationen. Precis som Anax så kickar det igång med en liten index fil som i sin tur förbereder resten av modulerna. Trotts att jag tidigare läst lite om Laravel så visste jag faktiskt inte om det. Förmodligen för att jag mest kollat standard egenskaperna så som att skapa vyer och fylla dom med data från backend-delen som i sin tur jobbar med Eloquent. Laravel är definitivt något jag kommer återkomma till om ett projekt kräver PHP-programmering. Ramverket är snyggt strukturerat och intressant då PHP bara växer mer och mer på mig. Att jobba med dependency injection gör mig lite orolig kring codecompletion och suggestion. När man importerar en fil som i JavaScript och Python så får man väldigt mycket hjälp av textredigeraren vilket känns väldigt bra, men via DI så tappar med den funktionaliteten (om det inte är något paket som jag missat). När man även vänjer sig vid typade språk, eller i detta fall dynamiska språk med stöd att typer, så kan man även få en smäll på fingrarna när man hanterar olika typer av data fel. Det är helt klart en fördel om man kan hålla sig till att bland annat returnera strikta typer och inte blanda allt för mycket. Jag har fortfarande problem med detta när jag skriver mina egna funktioner och klasser om det finns olika villkor som en funktion ska anpassa sig efter. Det kan tyda på att funktionen/metoden har för stort användningsområde och måste delas upp i fler delar, men det är fortfarande svårt ibland att strukturera det. Lazy loading kommer komma bra till hands när datan är större, till exempel bilder och ljudfiler. Det är helt klart något att tänka på när man designar en hemsida som förväntas användas på en mobilenhet då hastighet och mobildata är 2 stora svagheter och bör anpassas till.  

Till en början så förstod jag inte alls varför vi kodar på detta viset. Känns konstigt att baka in kod i en variabel och sedan skapa en referens till den. Videon öppnade ögonen lite men artikeln ur “PHP the right way” var den bästa förklaringen. Detta kommer helt klart vidga mina vyer när det kommer till att modellera klassar i framtiden där kombinationen av verktyg växer. Sådär i efterhand hade det kanske varit bra att skicka Curl som en parameter i konstruktorn så att man kan mocka den i framtida tester och helt enkelt inte skicka förfrågningar till API:er i enhetstester. Under utvecklingen för denna veckas kursmoment så skrev jag om min Fetch klass då den förra nästan krävde en helt ny kodbas för att fungera med dom API:n som jag valde att jobba med. Tyvärr fick jag inte den parallella delen att fungera. Min applikation bara fryser sig och kommer ingen vart när den försöker hämta data. Koden finns kommenterad om någon vill läsa igenom den nya klassen för curl-förfrågningar. Självklart går det fortfarande att söka på flera platser i samma förfrågan ändå, men misstänker annorlunda jämfört med vad som efterfrågades. 

Det var ett relativt svårt och stort kursmoment skulle jag vilja säga. Ligger just nu efter i kursen men hade nog inte klarat det på bara 1 vecka om jag använde dom rekommenderade timmarna på den veckan. Några API:er bråkade väldigt mycket också så jag tvungen att byta runt lite vilket även tog på tiden en del. Allt som allt var det lärorikt och det finns allt för många delar för att välja ut just 1 TIL för denna vecka.
